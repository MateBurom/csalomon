<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body class="bg-gray-100">
    <div class="container mx-auto px-4 py-8">
        <section class="mb-12">
            <h1 class="text-4xl font-bold mb-6">Rólunk</h1>
            <div class="prose max-w-none">
                <p class="mb-4">Intézetünk (alapítva 1880-ban) több, mint száz éves múltra tekint vissza. Növényvédelmi Kutatóintézetként 1982 óta a Magyar Tudományos Akadémia (MTA) intézethálózatának tagja. 2012-től az MTA Agrártudományi Kutatóközpont részintézménye MTA ATK Növényvédelmi Intézet néven. 2019 óta hivatalos nevünk ATK Növényvédelmi Intézet.</p>
                
                <p class="mb-4">A feromonkutatás mint önálló, új szakterület kezdetét az első feromon-meghatározás dátumához, a selyemlepke feromonjának szerkezet-azonosításához kötik (1959). Az ilyen jellegű kutatás metodikai nehézségét jól jelzi, hogy 1970-ig mindössze 5 további faj feromonját sikerült azonosítani világszinten.</p>
                
                <p class="mb-4">A magyar feromonkutatás az Intézet Állattani Osztályán kezdődött és itt terebélyesedett ki. A hazai feromon-kutatás Intézetünkhez köthető jelentős múltját mi sem mutatja jobban, mint hogy az ilyen jellegű kutatások kezdete 1975-re tehető.</p>

                <p class="mb-4">Az új, ismeretlen szerkezetű feromonok feltárásához speciális és drága műszerekre van szükség, továbbá olyan vegyszerekre, amelyek rendkívül tiszták, a biológiai hatást lerontó szennyező anyagoktól mentesek. A hőskorban az MTA NKI Állattani Osztályán korántsem álltak rendelkezésre olyan műszerek, amelyek már akkor természetes tartozékai voltak a nálunknál gazdagabb országok feromonlaboratóriumainak. Sőt, sokszor a legegyszerűbb kellékek is hiányoztak.</p>

                <p class="mb-4">Az indulást követően hosszú munka eredményeként sikerült kiépíteni azokat a legszükségesebb, speciális berendezéseket, műszereket, amelyek nélkül az ilyen jellegű kutatások nehezen, vagy szinte egyáltalán nem kivitelezhetőek. Ezek közül a legfontosabbak a légtérből történő feromon-visszafogást szolgáló berendezés (egyik típusa az ún. CLSA), a csápválaszt mérő elektroantennográf (EAG), a feromont specifikusan jelző bioszenzoros gázkromatográf (GC-EAD), valamint a feromonra adott viselkedési (irányított repülési) válaszreakció mérését lehetővé tévő rovar-szélcsatorna (FT). A felsorolt berendezések/műszerek – tudomásunk szerint– csak Intézetünkben találhatóak meg és működnek hazánkban.</p>
            </div>
        </section>

        <section class="bg-white rounded-lg shadow-lg p-6 mb-12">
            <h2 class="text-2xl font-bold mb-4">Együttműködések és Eredmények</h2>
            <div class="prose max-w-none">
                <p class="mb-4">A feromonkutatás interdiszciplináris jellegéből adódóan együttműködések hálózatát építettük ki országon belül és kívül egyaránt. Intézetünk számos neves magyar és külföldi kutatóhellyel, egyetemmel és gazdasággal dolgozik együtt és tartja fenn a kapcsolatot.</p>

                <p class="mb-4">Kutatómunkánk eredményeként a világon elsőként határoztuk meg – nemzetközi együttműködésben – mintegy 40 lepkefaj, 20 bogárfaj és egy kétszárnyú faj feromonját, amelyek többségükben jelentős mezőgazdasági kártevő fajok. Az esetek jelentős részében teljes feromon-meghatározásról van szó, néhány esetben pedig olyan kiegészítésről, amely elengedhetetlen a kártevő faj megbízható előrejelzéséhez.</p>
            </div>
        </section>

        <section class="bg-white rounded-lg shadow-lg p-6 mb-12">
            <h2 class="text-2xl font-bold mb-4">CSALOMON® Csapdacsalád</h2>
            <div class="prose max-w-none">
                <p class="mb-4">A fenti fajok esetében sikerült a gyakorlati előrejelzés számára használható csapdákat kifejlesztenünk. Mindezen eredményeinkre alapozva hoztuk létre 1993-ban Intézetünk non-profit szaktanácsadó rendszerét „CSALOMON® csapdacsalád" néven.</p>

                <div class="bg-green-50 border-l-4 border-green-500 p-4 my-6">
                    <p>Jelenleg (2012) 96 db növényvédelmi, vagy erdészeti kártevő fajra biztosítunk feromoncsapdát a termesztőknek.</p>
                </div>

                <p class="mb-4">2012 óta a CSALOMON® csapdacsalád forgalmazását az MTA ATK Növényvédelmi Intézeten belül az immáron önálló osztállyá fejlődött Alkalmazott Kémiai Ökológia Osztály végzi. Személyi állományunk jelenleg (2012) egy vezető kutató, két posztdoktor kutató, két PhD-hallgató és hat asszisztens.</p>
            </div>
        </section>

        <section class="mb-12">
            <h2 class="text-3xl font-bold mb-6">Kutatási Folyamatok</h2>
            
            <div class="grid md:grid-cols-2 gap-8">
                <div class="bg-white rounded-lg shadow-lg p-6">
                    <h3 class="text-xl font-bold mb-4">Feromon Kivonása</h3>
                    <p class="mb-4">A feromon kivonható közvetlenül a termelődés helyéről, a feromonmirigyből, oldószer segítségével. Mivel a feromon mirigy elhelyezkedése rovarcsoportonként különböző és nem minden fajnál ismert, hogy hol található, ez a módszer sok faj esetében nehézségekbe ütközik és a feromon-mirigy preparálása sem egyszerű.</p>
                </div>

                <div class="bg-white rounded-lg shadow-lg p-6">
                    <h3 class="text-xl font-bold mb-4">Kivonatok Tesztelése</h3>
                    <p class="mb-4">Az elektroantennográf (EAG) segítségével érzékelni tudjuk, hogy egy adott kivonat kivált-e valamilyen válasz-reakciót a csápból. Ha egy kivonatra a csáp válaszol, akkor nagy eséllyel benne vannak a kivonatunkban a feromon-komponensek.</p>
                </div>
            </div>
        </section>

        <section class="bg-white rounded-lg shadow-lg p-6 mb-12">
            <h2 class="text-2xl font-bold mb-4">Szabadföldi Kísérletek</h2>
            <div class="prose max-w-none">
                <p class="mb-4">Mielőtt egy rovarfaj csapdája rákerülne termékeink listájára, szigorú minőségellenőrző kipróbálásnak vetjük alá, kiterjedt szabadföldi kísérletekben. Vizsgálataink során nagy ismétlésszámok mellett, gyakran 50-100 csapdás kísérletekben vetjük össze az egyes illatanyag-kombinációk hatékonyságát.</p>

                <div class="bg-yellow-50 border-l-4 border-yellow-500 p-4 my-6">
                    <p>Minden rovarfaj az év meghatározott szakaszában rajzik, így behatárolt idő áll rendelkezésre a vizsgálatokhoz. Munkánkban rendkívül fontos az időzítés.</p>
                </div>
            </div>
        </section>

        <section class="bg-white rounded-lg shadow-lg p-6">
            <h2 class="text-2xl font-bold mb-4">Engedélyeztetés</h2>
            <div class="prose max-w-none">
                <p>Csapdáink minden faj esetében hivatalos engedélyeztetést követően kerülnek forgalomba, forgalombahozatali és felhasználási engedély számmal. Az engedélyezetési procedúra szintén időt vesz igénybe.</p>
            </div>
        </section>
    </div>
</body>
</body>
</html>